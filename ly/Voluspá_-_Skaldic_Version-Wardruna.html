<!DOCTYPE html>
	<html>
	<head>
	  <title>Lyrics: Voluspá - Skaldic Version</title>
	  <style>
        body {
            background-color: #fff;
            color: #000;
        }
    
        body.dark {
            background-color: rgb(0, 0, 0);
            color: #fff;
        }
     </style>
	</head>
	<body>
	  <div style="text-align: center">
		<h1>Voluspá - Skaldic Version</h1>
		<h3>Wardruna</h3>
		<button onclick="toggleTheme()">Change Theme</button>
	  </div>
	  
	  <hr>
	  
	  <div style="white-space: pre-line; text-align: center;">
		<h2>Lyrics</h2>
		<p>
		  Hljóðs bið ek allar
helgar kindir,
meiri ok minni
mögu Heimdallar;
viltu at ek, Valföðr,
vel fyr telja
forn spjöll fira,
þau er fremst of man.

Ár var alda,
þat er ekki var,
var-a sandr né sær
né svalar unnir;
jörð fannsk æva
né upphiminn,
gap var ginnunga
en gras hvergi.

Bræðr munu berjask
ok at bönum verðask,
munu systrungar
sifjum spilla.
Skelfr Yggdrasils
askr standandi,
ymr it aldna tré,
en jötunn losnar.

Sól tér sortna,
sígr fold í mar,
hverfa af himni
heiðar stjörnur;
geisar eimi
ok aldrnari,
leikr hár hiti
við himin sjalfan.

Geyr nú Garmr mjök
fyr Gnipahelli,
festr mun slitna
en freki renna;
fjölð veit ek fræða
fram sé ek lengra
um ragna rök
römm sigtíva.

Sér hon upp koma
öðru sinni
jörð ór ægi
iðjagræna;
falla forsar,
flýgr örn yfir,
sá er á fjalli
fiska veiðir.
Sal sér hon standa
sólu fegra,
gulli þakðan
á Gimléi;
þar skulu dyggvar
dróttir byggja
ok um aldrdaga
ynðis njóta.
		</p>
	  </div>
	  
	  <div style="text-align: center">
		<a href="https://t.me/spotdlrobot">
			<p>Generated by @spotdlrobot</p>
		</a>
	  </div>

	  <script>
        function toggleTheme() {
            document.body.classList.toggle("dark");
         }
      </script>
	</body>
	</html>