<!DOCTYPE html>
	<html>
	<head>
	  <title>Lyrics: عبيت سلاحي ورفعت شريط ( عم الشبح متكرتليش )</title>
	  <style>
        body {
            background-color: #fff;
            color: #000;
        }
    
        body.dark {
            background-color: rgb(0, 0, 0);
            color: #fff;
        }
     </style>
	</head>
	<body>
	  <div style="text-align: center">
		<h1>عبيت سلاحي ورفعت شريط ( عم الشبح متكرتليش )</h1>
		<h3>Karim Cristiano</h3>
		<button onclick="toggleTheme()">Change Theme</button>
	  </div>
	  
	  <hr>
	  
	  <div style="white-space: pre-line; text-align: center;">
		<h2>Lyrics</h2>
		<p>
		  حصريا على موقع مهرجانات دوت كوم

أنا جبت آخري ورب الكون
وشكلي كده هعمل جنايات
مش كل ما أوفي لحد يخون
أنا قلبي هنج من الصدمات

عازف أورك يوسف أوشا
صباح التخصيم سحبت سلاح وجاية معاكم أي حوار
قابلوني جيم والأرض براح ومفيش حجج ومفيش أعذار
لا هيهدا بالي أنا ولا هرتاح غير لما أخلي جهيتكم نار
محسوبكم يبقى أخطر سفاح بضرب بدون سابق إنذار

طب كلمة أبرك من جرنان الجاي على سكتي خسران
صوت الغزال سمعته ملايين وبصمة أوشا عملت قلبان
مش أقول لك أنا وأنا وافضل أزيط
أنا مش عويل ولا محتاج سيط
إسأل عليّ عندكم البيت هيقولوا عني إبعد تلفان

أنا جبت آخري ورب الكون وشكلي كده هعمل جنايات
مش كل ما أوفي لحد يخون أنا قلبي هنج من الصدمات
قلبي اللي دايما يحرجني علشان جدع هعتبره ده مات
أنا مخي جابني محولني وصدر قرار هتكونوا أموات

المسا طالع للطلبية شعبلا يا با في العالمية
والسندال مصطفى عطبية رجالة زي ما قال الكتاب

عبيت سلاحي ورفعت شريط أنا جاي في فعل ومش تكريت
وروني لقطة ليكم يا هلافيت أنا عايز أشوف منكم أفعال
شدو السلاح وانزلوا لاعبوني مش كنتم أبطال طب وروني
دق الحوار يا اللي نكشتوني هعصركم أنزل منكم عيال

الضيقة قافلة على الجدعان والعوله برة على الأسفلت
أنا بعد أخويا عايش تعبان بعدك يا أخويا أنا اتبهدلت
صورتك في بالي ما بتسبنيش ولا عمر يوم عن بالي أنا غبت
والحق بكرة يا أخويا هيبان كل الحوار مسألة وقت

وحياة أبوك والنبي يا شويش إفتح لأخويا ما تكسرنيش
ده أنا أخويا ده كان غيره مليش وفي بعده والله عايش مقتول
أحكم برأة يا قاضي ياريت ده أنا بعد أخويا والله عانيت
ده وحشني صوته في قلب البيت بكرة الأسد يخرج يا قرود

إفتح يا سجن على الجدعان رجع لي أخويا ده عندي أنا غالي
أنا قلبي بقى مقسوم نصين ماحدش غيري بزعلي أنا داري
السجن قافل ع المظابيط جوة السجون وحشانا اخواتنا
هنولع فيكم بنزين يا مرشدين يا ولاد الخاينة

عم الشبح ما تكرتليش يا ابني إنت بوق وفعل مفيش
وأنا مش بتاع هري وتنتيش وبحب أنفذ ياض على طول
الغلطة هنا قدامي بحساب تلشاني ما انتش حمل عقاب
عمري الأسود ما تعادي كلاب تلعب معايا تطلع مكسور

المساء طالع للطلبية شعبلا يا با في العالمية
والسندال مصطفى عطبية رجالة زي ما قال الكتاب
يا رب تفك الضيقة اخواتنا جوة الحبس بريئة
رامي و ونيس ورضى الكوفي في قلبي مهما طال الغياب

ده كريم كريستيانو الغزال يوسف أوشا تريندات يا عيال
قلم الشارع سوستا الحراق جايين عشان نحتل السوق
محمود يحيا يا عم الإدارات وبيجا اخويا من الببات
شريف غزالة مصطفى المصري من يومنا يا ابنى تريند وفوق
حصريا على موقع مهرجانات دوت كوم
		</p>
	  </div>
	  
	  <div style="text-align: center">
		<a href="https://t.me/spotdlrobot">
			<p>Generated by @spotdlrobot</p>
		</a>
	  </div>

	  <script>
        function toggleTheme() {
            document.body.classList.toggle("dark");
         }
      </script>
	</body>
	</html>